	Scusi е онлайн игра тип платформър, която е базирана на JavaScript. Идеята е взета от игри като N, N +, N ++ и Super Mario, въпреки че е много по-проста по отношение на графика и трудността на нивата. Играта е най-вече написана на JavaScript, но използвахме и CSS за всички цветове и визуализации за играта.
	Първото нещо, което ще видите, когато играете играта е картата. За да създадем нивата, използвахме серия от низове, съдържащи специални символи, които отговарят на всички различни текстури и обекти в играта. Символите са: "@" - начална позиция на играча; "O" - Монети; "X" – Неподвижни повърхности(стени); "!" - неподвижна вода; "=" - вертикална движеща се вода; "V" - Течаща вода; "|" - Хоризонтална движеща се вода; " " - Празно място. Нивата се правят ръчно и се запазват в масив от низове. След това във функция всяко ниво, което съответства на елемент от масива и се чете от функцията и след това се показва от html файла, който извиква скрипта.
	След като картата е създадена и играта е стартирана, две функции гарантират, че всички текстури и всички обекти са на правилното място, както нивото предлага. Първата функция отговаря за всички недвижими предмети като - недвижима вода, стени, таван (най-отгоре на картата) и пода (най-долу в картата). Втората контролира движението на всички подвижни обекти като - играча, капещата вода и вертикалната и хоризонталната движеща се вода (не е много реалистично за водата да се движи така, но е по-лесно за кодиране :D). Също така има функция, която изчислява движението на анимацията на играча и използва натиснатите бутони, за да знае в каква посока да се движи той.
	Идеята на играта е да съберете всички монети и да внимавате какво докосва вашият играч. Всичко това се управлява от функция, вкоято ако докоснете дадена монета, брояч, отговарящ за броя на монентите, които сте събрали, се увеличава с една единица, докато достигне броя на всички монети в нивото и тогава нивото се сменя със следващото, но ако докоснете долната част на картата - пода или водата, брояч, отговарящ за вашите жизнени точки се намалява с една единица, докато достигне нула – тогава играта свършва.
